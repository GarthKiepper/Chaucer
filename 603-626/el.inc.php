<div id="el" style="display:none">
    <br/><span class="l">Gat tothed I was / and that bicam me weel</span>
    <br/><span class="l">I hadde the prente / of seint Venus seel</span>
    <br/><span class="l">As help me god / I was a lusty oon</span>
    <br/><span class="l">And faire and riche / and yong and wel bigon</span>
    <br/><span class="l">And trewely / as myne housbondes tolde me</span>
    <br/><span class="l">I hadde the beste Quonyam myghte be</span>
    <br/><span class="l">ffor certes / I am al Venerien</span>
    <br/><span class="l">In feelynge / and myn herte is Marcien</span>
    <br/><span class="l">Venus me yaf my lust my likerousnesse <div class="margin-right"><span id="n1" class="note">&#x00B6; Mansor Amphorison</span><span id="n2" class="note">&#x00B6; Mansor Amphorison<hr/>Cumque in ascendente fuerint infortune turpem notam in facie pacietur &#x2016; In natiuitatibus mulierum cum fuerit ascendens aliqua de domibus Veneris / Marte existente in eis / vel e contrario erit mulier inpudica &#x2016; Idem erit/ si habuerit capricornum in ascendente &#x2016; Hec Hermes in libro fiducie Am|phoriso</span></div></span>
    <br/><span class="l">And Mars yaf me / my sturdy hardynesse.</span>
    <br/><span class="l">Myn Ascendent was Taur and Mars ther-Inne</span>
    <br/><span class="l">Allas / allas / Ã¾at euere loue was synne</span>
    <br/><span class="l">I folwed ay / myn Inclinacion</span>
    <br/><span class="l">By vertu / of my constellacion</span>
    <br/><span class="l">That made me / I koude noght withdrawe</span>
    <br/><span class="l">My chambre of Venus / from a good felawe</span>
    <br/><span class="l">Yet haue I / Martes Mark vp-on my face</span>
    <br/><span class="l">And also / in another priuee place</span>
    <br/><span class="l">ffor god so wys / be my sauacion</span>
    <br/><span class="l">I ne loued neuere / by no discrecion</span>
    <br/><span class="l">But euere / folwed myn appetit</span>
    <br/><span class="l">Al were he / short or long or blak / or whit</span>
    <br/><span class="l">I took no kepe / so that he liked me</span>
    <br/><span class="l">How poore he was / ne eek/ of what degree</span>
</div>
